I"Z<p>السلام عليكم،</p>

<p>إذا تبون الصراحة، قاعد أكتب هالتدوينة فقط لأني مستانس بالمدونة، أكثر من كون عندي فكرة مرة متحمس لها.
بهالتدوينة أبي أشارك نظرتي عن “الفلسفة”. ماراح يكون فيه رأي متماسك إنما عبارات مقطعة لأن إلى الحين نظرتي مو واضحة.</p>

<p><em>كلمة “فلسفة” صراحة كبيرة على إني أتكلم عليها، بس مالقيت بديل..</em></p>

<p>أولا، الفلسفة لازم تنبع من مشكلة حقيقية، أو بتعبير أفقع لونا، من أزمة.
يعني مثلا، كونك في مقهى، وتبي تضيع وقت، فتطرح موضوع “لو فيه قطار، بيصدم قرية فيها 500 شخص، بس يمديك تعيد توجيهه علشان يصدم شخص واحد بريء، وش بتسوي؟” عند أصدقائك لتزجية الوقت، هذي مو فلسفة.
ممكن عند اللي طرح هالتساؤل أول مرة يكون فلسفة لأنه يمس شيء مباشر بحياته.. بس أحيان كثيرة الأسئلة “الفلسفية” اللي نتداولها تكون مثل الألغاز الرياضية بالنسبة للرياضيات، أو الألغاز البرمجية بالنسبة إلى مهندس البرمجيات، الخ..
قد تتساءل، طيب وش يفرق بيني وبين اللي طرح التساؤل أول مرة كوننا نجاوب على نفس السؤال؟ ليش الدافع يفرق؟
الجواب هو إن الدافع يحدد السياق (context) اللي تجاوب خلاله. فلو اختلف سياق السؤال راح تختلف الإجابة، فأنت بالمقهى جاي بلا سياق أصلا فأجوبتك بتكون all over the place.</p>

<p>طيب، هذا هو اللي “مو” فلسفة.. بس وش الفلسفة؟ أشوف إن الفلسفة طريقة تفكير لمواجهة التساؤلات اللي تمس حياتنا بشكل مباشر (منطلقها الواقع). فتقدر مثلا تنطلق من ذاتك. والسؤال اللي أحبه هنا هو “كيف أقضي يومي؟” السؤال أحسه طبيعي وسهل.. تقدر تجاوب عليه بشكل مباشر: حل واجباتك، تعلم شي جديد، اطبخ، نظف، الخ..
بس تقدر تجاوب عليه بطريقة فلسفية.. 
وتقدر بعد تنطلق من مجتمعك.. الخ..</p>

<p>هذي مسودة لما أعتقده عن الفلسفة.. ماطلعت كل اللي ببالي لأني مانب عارف كيف أعبر عنه، لكن لعل أحد أهداف هالمدونة إنها تساعدني أعبر عن هالأفكار اللي مابعد تبلورت.</p>

<p>مع السلامة.</p>
:ET